در فقه و تبيين هر يك از آنها و اشاره به برخى از منفردات مكتب هاى ديگر فرقه ها ، در صدد پاسخگويى به ايرادات مخالفان بر آمده كه مى گفته اند، فقه شيعه با فقه ديگر مسلمانان متفاوت است و با اين اِشكال ، در صدد ايراد شبهه و ردّ تشيّع بوده اند.  [1]   دو . الناصريات ( مسائل الناصريات) : سيّد اين كتاب را بر اساس كتاب پدر بزرگ خود ، الناصر ، به رشته تحرير در آورده و فقه مقارن ميان دو مذهب زيدى و شيعه است و گاهى فراتر از اين فرقه را نيز بحث كرده و حاوى 207 موضوع است. سه . الذريعة إلى اُصول الشريعة : در اصول فقه امامى و اوّلين اثر در اين زمينه است كه تا زمان محقّق حلى ، كتاب درسى حوزه هاى علمى شيعى بوده است . چهار . الشافى فى الإمامة : كتابى است در نقد المغنى من الحجاج ( المغنى فى التوحيد و العدل ) ، از قاضى عبدالجبّار همدانى معتزلى (م 415 ق). قاضى عبد الجبّار، اعتقادات شيعى را در كتاب المغنى ، به تفصيل به نقد كشيد و با نقد سيّد مرتضى ، رو به رو شد . سيّد ، با دقّت تمام، مبانى اعتقادى شيعه را در اين كتاب تبيين كرده و ميان اعتقادات زيدى، معتزلى و حشويه ، مرزبندى نموده است. بسيارى از آراى علماى نحله اى كلامى ، در اين كتاب نقد شده است. سيّد با اين اثر، كتابى فراهم آورده كه بهترين دفاع از اعتقادات شيعه به شمار مى آيد. به تعبير احمد محمود المعتوق : « گزاف نگفته ام اگر بگويم كه كتاب سيّد، نخستين كتاب شافى و كافى در پژوهش هاى كلامى اسلامى در باره امامت است؛ به گونه اى كه هر كس در اين باره، كتابى را در علم كلام بخواهد، از اين اثر بى نياز نيست » .  [2]   پنج . شرح العقيدة المذهبة : كتابى است در شرح اشعار سيّد اسماعيل حميرى (م 173 ق) و در مدح امام على عليه السلام و مذهب شيعه . شش . تنزيه الأنبياء : اين كتاب ، به اثبات عصمت انبيا و ائمّه عليهم السلام بر اساس باورهاى [1]  ر . ك : الانتصار، ص 74 ـ 76 (مقدّمه مؤلّف) . [2]  الشريف المرتضى، حياته، ثقافته أدبه ونقده ، ص 76 .