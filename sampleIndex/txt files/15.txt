صفحه : 43  
می‌خواست بگوید آتش بر گل شرافت دارد ، اصل من بر اصل او شرافت دارد . 
" « فبای الاء ربکما تکذبان »" پس اصل خلفت شما هم روی حساب بوده ،
به چه نعمت از نعمتهای پروردگار تکذیب می‌کنید ؟ 
" « رب المشرقین و رب المغربین فبای الاء ربکما تکذبان »" در قرآن‌
در بعضی جاها مشرق و مغرب ذکر شده ( « و الله المشرق و المغرب »)  [1] 
، در بعضی جاها " مشارق و مغارب " ذکر شده ، یعنی مشرقها و مغربها ، و
در بعضی جاها " مشرقین و مغربین " ذکر شده ، دو مشرق و دو مغرب . این‌
امر قهرا سؤالی را برانگیخته که آیا یک مشرق و مغرب است آن طور که در
بعضی از آیات تعبیر این جور است ؟ یا دو مشرق و دو مغرب است این طور
که در آیه سوره الرحمن است ؟ یا نه ، مشرقها و مغربهاست آن طور که در
سوره " الصافات " است ( « رب المشارق »)  [2]  ؟ حال اگر بگوییم که‌
مشرقها و مغربها هست ، مقصود از " مشرقها و مغربها " چیست ؟
درباره این ( مطلب ) وجوهی ذکر کرده‌اند . بعضی گفته‌اند آن که در قرآن‌
دارد مشرقها و مغربها ، اشاره به این است که تنها زمین نیست که خورشید
بر آن طلوع و از آن غروب می‌کند . به حسب " هیئت " قدیم فقط زمین بود
که خورشید بر او طلوع و از او هم غروب می‌کرد ، ولی حالا معلوم شده که این‌
طور نیست ، مثل زمین زمینهایی وجود دارد که آنها هم شب و روز دارند و
خورشید بر آنها طلوع و غروب می کند ، بعضی گفته‌اند نه ، به اعتبار خود
زمین است ، چون در ایام سال خورشید هر روزی از یک نقطه طلوع می‌کند و در
نقطه دیگر غروب می‌کند ، زیرا یا روز بلند می‌شود و شب کوتاه یا برعکس . 
مثلا اگر اول فروردین و به 
 [1]  بقره / . 115 
 [2]  الصافات /  [5]