جمعى و ايجاد بازار فروش! 
 صاحبان كارخانه‌هاى عظيم اسلحه‌سازى در دنيا با ايجاد بحران‌ها و جنگ‌ها، در
پى رونق بخشيدن به كارخانه‌هاى خود و كسب درآمد بيشترند. 
 دنياى دور از اخلاق و سودجوى امروز، گاه ميان همسايگان تفرقه و نفرت و يا وحشت
از يكديگر ايجاد مى‌كند و گاه شورشيانى را در يك كشور تحريك و تجهيز مى‌كند، تا
دولت‌ها براى دفاع از خود هر روز سلاح‌هاى جديد، مدرن و گران‌قيمت را تهيه نمايند؛
و از اين راه سود سرشارى نصيب آنان شود. 
 آمار و ارقامى كه در ارتباط با فروش سلاح توسط كشورهاى سلطه‌جو ارائه مى‌شود،
حكايت از عمق فاجعه جهانى و نشان از سودجويى اربابان ثروت و قدرت دارد: 
 الف. ايالات متحده آمريكا به 18 كشور از 25 كشور جهان كه در سال 2003 ميلادى
درگير شورش‌ها و جنگ‌هايى بوده‌اند، جنگ‌افزار داده است.  [1] . 
 ب. طبق گزارش رسانه‌ها در آمار رسمى فروش اسلحه در سال 2003 ميلادى، مبلغ فروش
در اين سال 25 ميليارد و 600 ميليون دلار بود، آمريكا و روسيه همچنان فروشندگان
رديف اوّل و دوم هستند؛ آمريكا 14 ميليارد و 500 ميليون دلار و روسيه چهار ميليارد
و سيصد ميليون دلار اسلحه فروخته‌اند؛ فروشنده سوم آلمان است كه جاى فرانسه را
گرفته است كه ميزان صادرات اسلحه آن به يك ميليارد و چهارصد ميليون دلار مى‌رسد.  [2] 
 2. تجارت مواد مخدّر (سوداگران مرگ) 
 مطابق برآوردى كه سازمان‌هاى مسئول كرده‌اند سازمان‌هاى جنايى، هرسال بين 330
ميليارد تا 500 ميليارد دلار از قاچاق مواد مخدّر درآمد دارند.  [3] . 
 جالب اينكه در همان منابع خبرى آمده است: 
 بسيارى از درآمد موادّ مخدر صرف تأمين مالى گروه‌هاى تروريستى و ساير
فعاليت‌هاى جنايى مى‌شود.  [4] 
 اين در حالى است كه طبق آمار ديگر: ساليانه 600 ميليارد دلار سود تجارت مواد
مخدّر در جهان است.  [5] 
 جالب است بدانيم ردّ پاى جمعى از سياستمداران دنيا نيز در مواد مخدّر ديده
مى‌شود: 
 «بنا به گزارش پايگاه اينترنتى بى بى
سى، حجم مبادلات سالانه قاچاق موادّ مخدّر از طريق تركيه به صد ميليارد دلار
مى‌رسد كه بخش عمده‌اى از آن به همدستان قاچاقچيان كه ماهيّت سياسى داشته و از
مقامات تركيه هستند، مى‌رسد».  [6] 
 اين حقيقت تلخ منحصر به يك كشور نيست در بسيارى از كشورهاى ديگر جهان نيز وجود
دارد، 
 [1] . 1.www .akhbar -rooz .com. 
 [2] . روزنامه همشهرى، چهارشنبه 11
شهريور 1383، شماره 3483. 
 [3] . 2.www .unic -ir .org. 
 [4] . همان. 
 [5] . روزنامه جوان، شنبه 24 ارديبهشت
1384. 
 [6] . سازمان زندانها و اقدامات تأمينى
و تربيتى كشور (www .prisons .ir).