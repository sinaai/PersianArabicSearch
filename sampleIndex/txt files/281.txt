مسأله 452)  اگر محرم نياز پيدا كرد كه از طريق خون دادن يا حجامت كردن ومانند آن خون از بدن بيرون بياورد، جايز است. همچنان كه بيرون آوردن خون دمل در صورتى كه نياز باشد جايز است.   مسأله 453)  ماليدن و خارانيدن زخمى كه انسان مى‌داند در اثر مالش و خارانيدن خون از آن بيرون مى‌آيد جايز نيست، ولى اگر ترك مالش و خارانيدن موجب اذيّت و آزار باشد مانعى ندارد.   مسأله 454)  در حال احرام، تزريق آمپول، واكسن، سرم و مانند اينها مانعى ندارد، ولى اگر موجب بيرون آمدن خون از بدن مى‌شود جز در مورد نياز و ضرورت بايد از تزريق كردن اجتناب نمود.   مسأله 455)  خون بيرون آوردن از بدن در حال احرام حتّى اگر بدون ضرورت باشد، كفّاره ندارد.   21- دندان كشيدن‌   مسأله 456)  بنابر احتياط واجب، مرد و زن محرم بايد از كشيدن دندان خود حتّى اگر كشيدن دندان همراه با خونريزى نباشد خوددارى كنند.   مسأله 457)  در حال احرام كشيدن دندان ديگرى حتّى اگر خون از آن بيرون بيايد، حرام نيست.   مسأله 458)  اگر محرم از روى علم و عمد دندان خود را بكشد