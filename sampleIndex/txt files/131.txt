[ سؤال 8422 ] 45497291 
 بسمه تعالى 12/ 8/ 1358 
 محضر مقدس رهبر عالى‌قدر حضرت آيت اللَّه العظمى امام خمينى، دامت بركاته، ضمن تقديم سلام، با نهايت ادب و احترام به عرض مى‌رساند كه: 
 قريب صد سال قبل، زمينى وقف مسجدى در اين شهر شده كه عوايدش صرف مسجد گردد. زمين فوق به صورت باغ درآمده بود و به مرور زمان رعيت باغ را تصاحب كردند. بعداً باغ به خيابان برخورد نمود و مقدارى از آن‌كه باقيمانده بود با مقدارى از راه قديم را شهردارى سابق تصاحب نموده و يك نانوايى ساخته و مقدارى را به بانك تعاون روستايى فروخته- كه فعلًا وسايل زندگانى مردم در بانك تعاونى توزيع و به فروش مى‌رسد- و مردم از نانوايى نان خريدارى و از بانك هم خريدارى مى‌نمايند. با توجه به اصل زمين اين دو مؤسسه كه قبلًا وقف بوده است؛ در حال حاضر اجازه مى‌فرماييد كه ما از بانك تعاون روستايى و از نانوايى فوق وسايل خريدارى نماييم. مستدعى است حكم شرعى را صادر فرماييد. 
 بسمه تعالى، در هر صورت خريد و فروش از مؤسسه و نانوايى صحيح است، ولى تصرف در آن در صورتى جايز است كه به متولى شرعى مراجعه و از او زمين مؤسسه و نانوايى اجاره شود. 
  [ سؤال 8423 ] 45507004 
 بسمه تعالى‌ 
 محضر مبارك قائد اعظم و رهبر كبير انقلاب و مرجع عالى‌قدر عالم تشيع، حضرت آيت اللَّه العظمى امام خمينى، دام ظله العالى‌ 
 پس از مراتب دعاگويى، از خداوند عالم خواستارم كه وجود آن مرجع بزرگ را از جميع حوادث حفظ بفرمايد و از جوار حضرت ثامن الائمه خدمت آن رهبر بزرگ و مرجع عالى‌قدر سلام عرض مى‌كنم. از خدمت آن رهبر عالى‌قدر تقاضا دارم رأى‌