کمیابی پول حلال 
 سید بن طاوس به سند خود از محمد بن هارون جلاب روایت کرده و می‌گوید:  «به
آقایم علی بن محمد هادی علیه‌السلام عرض کردم: ما از پدران شما روایت 
می‌کنیم که زمانی بیاید که هیچ چیزی عزیزتر از برادری که انیس و همدم باشد و
یا به دست آوردن یک درهم حلال، نباشد؟ امام علیه‌السلام فرمود: به نظر من 
برادری که همدم انسان باشد پیدا می‌شود، اما تو در روزگاری هستی که هیچ چیز
در این زمان از پول حلال و برادر دینی که برای خدای متعال دوست شود، 
کمیابتر نیست.»  [1]  . به راستی کمیابی پول حلال به دلیل ناپرهیزی در کسب و 
کار و حرص بر فراهم کردن پول از هر راهی که شده، می‌باشد. اما برادر همدم، 
یعنی کسی که برای منافع و مصالح انسان بکوشد، در هر زمان و در هر جایی پیدا
می‌شود، و اما برادری که در راه خدا باشد و برادرش را از کار خلاف حفظ کند
و کارهای نیک را در نظر او خوب جلوه دهد، در تمام روزگاران تاریخ بشر، 
کمیاب بوده است.  [~hr~] پی نوشت ها: (1)  مآثرالکبراء: 3 / 227.  منبع: تحلیلی از زندگانی امام هادی؛ باقر شریف قرشی؛ مترجم محمدرضا عطائی؛ کنگره جهانی حضرت رضا 1371.