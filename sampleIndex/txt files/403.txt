و هماهنگى مخصوصى كه بر اين امور حكمفرماست نشانه‌هاى گوناگونى براى ذات پاك اوست. 
 يه بر دو وصف «صبّار» و «شكور» مجموعا ترسيم گويايى از حقيقت ايمان است، چرا
كه مؤمن در مشكلات و گرفتاريها صبور و در نعمتها شكور است. 
 لذا در حديثى از پيامبر صلّى اللّه عليه و اله مى‌خوانيم: «ايمان دو نيمه است،
نيمى از آن صبر، و نيمى از آن شكر است». 
 (آيه 34)- باز در اين آيه براى مجسم
ساختن عظمت اين نعمت الهى مى‌افزايد: «يا (اگر بخواهد) اين كشتيها را به خاطر
اعمالى كه مسافران و سرنشينانش مرتكب شده‌اند نابود و هلاك مى‌سازد»  (أَوْ يُوبِقْهُنَّ بِما كَسَبُوا) . 
 ولى با اين حال لطف خداوند شامل حال انسان است «و بسيارى را مى‌بخشد»  (وَ يَعْفُ عَنْ كَثِيرٍ) . 
 كه اگر نبخشد هيچ كس جز معصومين و خاصان و پاكان از مجازات الهى مصون و بركنار
نخواهند بود. 
 (آيه 35)- «تا كسانى كه در آيات ما
مجادله مى‌كنند (و به مخالفت و انكار بر مى‌خيزند) بدانند هيچ پناهگاهى (جز ذات
پاك خداوند) ندارند»  (وَ يَعْلَمَ الَّذِينَ
يُجادِلُونَ فِي آياتِنا ما لَهُمْ مِنْ مَحِيصٍ) . 
 چرا كه آگاهانه به مخالفت برخاسته، و از روى عداوت و لجاج به ستيزه جويى ادامه
مى‌دهند، آنها از عفو و رحمتش ممنوعند. 
 (آيه 36)- در اين آيه روى سخن را به
همگان كرده، مى‌گويد: «پس آنچه به شما عطا شده متاع زود گذر زندگى دنياى فانى است»  (فَما أُوتِيتُمْ مِنْ شَيْ‌ءٍ فَمَتاعُ الْحَياةِ
الدُّنْيا) . 
 مبادا شما را فريب دهد و غافل سازد، و تصور كنيد هميشه در اختيار شما است،
برقى است مى‌جهد و به زودى خاموش مى‌شود، شعله‌اى است در برابر باد و حبابى است بر
سطح آب، و غبارى است در مسير طوفان. 
 «ولى پاداشها و مواهبى كه نزد خداست
بهتر و پايدارتر است براى كسانى كه‌