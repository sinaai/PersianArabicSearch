ترجمه:  
  ج: اگر مردى همسرش را بيش از يك‌بار در يك طهر طلاق دهد در صحّت آن
بين فقهاء اختلاف است.  
  از نظر ما اقرب آن است كه طلاق واقع مى‌شود به شرطى كه بين هردو طلاق
رجوع فاصله شود.  
  د: زنى كه سه بار كامل طلاق داده شده حليّت تزويجش براى شوهر اوّل
محتاج به محلّل است.  
  ه: اگر كسى در وقوع طلاق شك نمود لازم نيست همسرش را طلاق دهد.  [1] 
  و: بر مريض مكروه است همسرش را طلاق دهد.  
  ز: اگر مريض همسرش را طلاق داد و سپس يكى از آن دو در عدّه رجعى فوت
شدند بينشان توارث ثابت است.  
  بايد توجه داشت در صورتى كه زوج فوت شود چه طلاق بائن بوده و چه رجعى
باشد زن تا مدّت يك سال كه از طلاقش بگذرد از وى ارث مى‌برد به اين معنا كه فوت
مرد اگر در ضمن سال واقع شود زن از او ارث مى‌برد چه طلاقش بائن بوده و چه رجعى
باشد.  
  تذكّر  
  لازم به تذكر است حكم ياد شده مادامى است كه مطلّقه ازدواج نكرده يا
مطلّق از مرضى كه زن را در آن طلاق داده خوب نشود.  
 مبحث رجوع و احكام آن‌ 
  الف: رجوع هم با قول و لفظ صور مى‌گيرد همچون: رجعت و ارتجعت.  
  و هم با فعل واقع مى‌شود نظير آنكه شوهر در زمان عدّه با همسرش
نزديكى كرده يا او را بوسيده و يا با شهوت وى را لمس نمايد.  
 [1]  توهّم لزوم طلاق و وجوب آن بخاطر اين
است كه شبهه حصول و وقوع طلاق را به اين ترتيب دفع كند ولى همان طورى كه مرحوم
مصنّف فرموده براى دفع و ازاله اين شبهه لازم نيست همسرش را طلاق داده و سپس در
عده رجوع كند و بدون دغدغه با وى آميزش نمايد بلكه بدون داده طلاق حكم زوجيّت باقى
است زيرا اصل عدم حصول طلاق و بقاء نكاح مى‌باشد.