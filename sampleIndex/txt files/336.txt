و برنامه‌هاى هر قوم و گروهى را بازگو مى‌كند. 
 داستانهاى پيشينيان مجموعه‌اى است از پرارزشترين تجربيات آنها، و مى‌دانيم كه
محصول زندگى چيزى جز تجربه نيست. 
 تاريخ آئينه‌اى است كه تمام قامت جوامع انسانى را در خود منعكس مى‌سازد،
زشتيها، زيبائيها، كاميابيها، ناكاميها، پيروزيها و شكستها و عوامل هر يك از اين
امور را. 
 به همين دليل مطالعه تاريخ گذشتگان، عمر انسان را- درست به اندازه عمر آنها- طولانى
مى‌كند! چرا كه مجموعه تجربيات دوران عمر آنها را در اختيار انسان مى‌گذارد. 
 و به همين دليل على ع در آن سخن تاريخيش كه در لابلاى وصايايش به فرزند
برومندش كرده چنين مى‌گويد: 
 اى بنى انى و ان لم اكن عمرت عمر من كان قبلى فقد نظرت فى اعمالهم و فكرت فى
اخبارهم و سرت فى آثار هم حتى عدت كاحدهم بل كانى بما انتهى الى من امور هم قد
عمرت من اولهم الى آخرهم. 
 :" فرزندم! من هر چند عمر پيشينيان را يك جا نداشته‌ام، ولى در اعمال
آنها نظر افكندم، در اخبارشان انديشه نمودم، و در آثارشان به سير و سياحت پرداختم،
آن چنان كه گويى همچون يكى از آنها شدم بلكه گويى من به خاطر آنچه از تجربيات
تاريخ آنان دريافته‌ام با اولين و آخرين آنها عمر كرده‌ام"!  [1]  البته تاريخى
كه خالى از خرافات و دروغ‌پردازيها و تملق‌ها و ثنا خوانيها و تحريفها و مسخها
بوده باشد، ولى متاسفانه اين گونه تواريخ كم است، و نقش قرآن را در ارائه نمودن
نمونه‌هايى از تاريخ اصيل نبايد از نظر دور داشت. 
 تاريخى كه همچون آئينه صاف باشد، نه كژ نما!، تاريخى كه تنها به ذكر 
 [1]  نهج البلاغه نامه 31 به امام حسن
مجتبى (ع).