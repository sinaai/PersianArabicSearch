نسبت
به پیشینیانتان انجام دادم. آنها را از لحاظ دینی و از لحاظ دنیوی تفضیل 
دادم، و امّا تفضیل آنها در دین، به واسطه پذیرش و قبول آنان بود نسبت به 
ولایت محمّد صلّی اللّه علیه و آله و علی علیه السّلام و آل آن دو پاکان، و
امّا تفضیل آنها در دنیا، به این است که من ابر را بر آنان سایه‌بان قرار 
دادم، و بر آنان منّ و سلوی را نازل نمودم، و آنان را با آب گوارایی که از 
دل سنگ جهید، سیراب نمودم، و دریا را بر آنان شکافتم، و آنان را نجات دادم و
دشمنانشان، فرعون و قومش را در دریا غرق نمودم، و آنان را با این مزایا بر
اهل زمان خودشان، که با راه‌های آنان مخالفت، و با طریق آنان دشمنی و 
خصومت می‌نمودند، برتری دادم. خدای عزّ و جلّ فرمود: پس چون با پیشینیان 
شما در آن زمان، با پذیرش ولایت محمّد صلّی اللّه علیه و آله از سوی آنان، 
این چنین کرده باشم، پس سزاوار باشد چنان‌که به آنچه از شما عهد و پیمان 
گرفته شده، وفا کنید، در این زمان بر فضلتان بیافزایم.  [1] همین‌طور فی 
قوله تعالی: «وَ إِذا طَلَّقْتُمُ النِّساءَ فَبَلَغْنَ أَجَلَهُنَّ 
فَأَمْسِکُوهُنَّ بِمَعْرُوفٍ أَوْ سَرِّحُوهُنَّ بِمَعْرُوفٍ وَ لا 
تُمْسِکُوهُنَّ ضِراراً لِتَعْتَدُوا وَ مَنْ یَفْعَلْ ذلِکَ فَقَدْ ظَلَمَ
نَفْسَهُ وَ لا تَتَّخِذُوا آیاتِ اللَّهِ هُزُواً»  [2] ، روایاتی را نقل 
نموده، از جمله: 1. ابن بابویه، با اسنادش تا مفضّل بن صالح، و او از 
حلبی، و او هم از ابی عبد اللّه، امام صادق علیه السّلام روایت کند که 
درباره قول خدای تعالی: «وَ لا تُمْسِکُوهُنَّ ضِراراً لِتَعْتَدُوا» از آن
بزرگوار سؤال نمودم، آن حضرت فرمود: «الرجل، یطلق حتّی اذا کادت ان یخلو 
اجلها، راجعها ثم طلقها ثم راجعها، یفعل ذلک ثلاث مرات، فنهی اللّه عزّ و 
جلّ.»؛ یعنی مرد زن خود را طلاق می‌دهد و نزدیک پایان زمان عدّه‌اش، به او 
رجوع می‌کند، و پس از آن او را طلاق می‌دهد، سپس به او رجوع می‌نماید و این
کار را سه مرتبه انجام می‌دهد. پس خدای عزّ و جلّ این کار را نهی فرمود. 
 [3] 2. عیاشی، با اسنادش از امیر المؤمنین علیه السّلام روایت کند، که آن حضرت فرمود: «مکتوب  [1] . برهان، ص 61- 60. [2] . بقره/ 231. [3] . برهان، ص 138- نور الثقلین، ج 1، ص 226، حدیث 877 به نقل از کتاب من لا یحضره الفقیه.