در مجمع البیان 
از زجاج نقل کرده که تقدیر آن  « الا لا یلامون علی ازواجهم »  کشاف نیز آن را 
قبول کرده است به قرینه غَیْرُ مَلُومِینَ. ناگفته نماند، لفظ  « ازواجهم »  
شامل نکاح دائمی و متعه هر دو است چنان که در  « نکته‌ها »  خواهد آمد و نیز 
باید دانست که ماده حفظ با  « علی »  متعدی می‌شود، نظیر حافِظُوا عَلَی 
الصَّلَواتِ تقدیر آیه چنین میشود  « الا لا یحافظون علی ازواجهم »  معنی آن 
نیز کاملا درست است و این نظیر قول بعضی است که گوید:  « علی »  بمعنی  « من »  
است. 7- فَمَنِ ابْتَغی وَراءَ ذلِکَ فَأُولئِکَ هُمُ العادُونَ: لفظ
 « ذلک »  اشاره است به زنان و کنیزان یعنی: هر که جز این دو را به طلبد آنها 
از حدود الهی متجاوز هستند و غیر از آن دو، زناست، آمدن  « هم »  دلیل کمال 
تعدی است. 8- وَ الَّذِینَ هُمْ لِأَماناتِهِمْ وَ عَهْدِهِمْ راعُونَ. وصف
پنجم از اوصاف مؤمنان است، مراعات امانت و پیمان. امانت مصدر است به معنی 
 « شی‌ء امانت سپرده »  نیز آید مراد از آن در آیه همین است: جمع آمدن آن حکایت
از انواع امانتها دارد، مراد از  « عهد »  شاید عهد نظیر نذر و قسم بوده باشد و
شاید مراد عهد معمولی و مطلق تکلیف الهی باشد، مراعات امانت آنست که به آن
خیانت نشود و به عهد و پیمان وفا شود، به نظر بعضی مراد از  « امانات »  
تکالیف الهی است که در دست انسانها امانتند، ولی این قول بعید به نظر 
می‌رسد. 9- وَ الَّذِینَ هُمْ عَلی صَلَواتِهِمْ یُحافِظُونَ. وصف 
ششم از اوصاف مؤمنان است که با توصیه درباره نماز آغاز گردیده و با آن ختم 
می‌شوند، منظور از محافظت نمازها آنست که در وقت معین خود بخوانیم