مختلف. شيوه‌هاى مختلفى الآن در كار است. و اين نكته‌اش اين است كه خارجيها آنكه به آن رسيده‌اند اين است كه اسلام است كه جلو منافع آنها را مى‌گيرد. اگر اسلام تحقق پيدا بكند، اين مملكت يك مملكت اسلامى بشود، دست آنها ديگر تا آخر كوتاه است؛ و لهذا الآن كه همه رأى داديد به جمهورى اسلامى و همه وفادارى خودتان را اعلام مى‌كنيد، و اين وفادارى يك امر طبيعى است كه همه اسلام را مى‌خواهيد و همه ما اسلام را مى‌خواهيم، الآن اينها در صدد اين هستند كه بين مسلمين تفرقه بيندازند و يك برنامه‌هايى، يك پيشنهادهايى بكنند كه همه اين پيشنهادها يا بيشتر اين پيشنهادها براى اين است كه نگذارند جمهورى اسلامى به آن طورى كه اسلام مى‌خواهد تحقق پيدا بكند. الآن بر همه ماست كه دست از اختلافات جزئى و شخصى و اين چيزها برداريم؛ دست از آن چيزهايى كه امور شخصى است. همه اهل اين مملكت در زمان سابق به واسطه فشارهايى كه سابق آوردند، اكثر اهل اين مملكت، نارضايت ناراضى هستند. اين ناراضيها از سابق هستند؛ جمهورى اسلامى هيچ نارضايتى درست نكرده است. اين وارث يك عده‌اى است؛ يك عدد كثيرى از ناراضيها هست. الآن بايد فكر اين معنا باشيم كه جمهورى اسلامى آمده است براى اينكه اصلاح كند امور را. آمده ترميم كند آن خرابيها را. و بايد همه كمك كنيم به اين جمهورى اسلامى، نگذاريم اينهايى كه مى‌خواهند اخلال بكنند به نتيجه برسند. اگر خداى نخواسته اين اخلالگرها بتوانند يك كارى انجام بدهند و ما نتوانيم جلو آنها را بگيريم و آنها رو به رشد بروند، و ما به واسطه اختلافات- اگر در بينمان ايجاد بشود- رو به ضعف برويم، خوف اين هست كه دوباره يك مسائلى شبيه به آن مسائل سابق پيش بيايد يا بدتر از آن. بنا بر اين الآن همه ما موظفيم كه از آن چيزهايى كه مربوط به شخصيات خودمان است يك قدرى صرف نظر كنيم، يك قدرى صبر كنيم. 
 صدر اسلام، الگوى جامعه امروز 
 شمايى كه پنجاه و چند سال در زير ظلم صبر كرديد، يعنى نتوانستيد حرف بزنيد، حالا