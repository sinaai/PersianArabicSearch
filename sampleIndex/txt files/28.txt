بيدارى ملتهاى مستضعف جهان‌ 
 ملتهاى مستضعف در هر جاى جهان رو به بيدارى هستند، نمى‌پذيرند امروز ديگر آن حرفهايى كه سابق گفته مى‌شد. آن ارعابهايى كه مى‌كردند و كشتيهايى كه مى‌آوردند در اطراف خليج فارس و امثال اينها، يا كارهاى ديگرى كه مى‌كردند، تمام اينها كهنه شده است، ديگر پيش مردم ارزش ندارد. ملتى كه بيرون آمده روز جمعه و مى‌گويد كه «ما براى شهادت آمديم»، آنها را از مردن نترسانيد، اين شهادت است. شما هر چه مى‌توانيد بترسانيد، اين است كه؛ «ما خانه‌هاى شما را خراب مى‌كنيم، خود شما را هم مى‌كشيم»، آنها جلو آمدند، مى‌گويند ما براى اين آمديم، چطور اينها را مى‌ترسانيد؟ اين كار احمقانه است؛ اين كارى كه اخيراً صدام كرد و مخالف همه قواعد دنيا و قواعد الهى بود و همه دنيا او را تشويق كردند و يكى پيدا نشد بگويد چرا، اين كار احمقانه را تكرار نكند، ديديد كه اگر تكرار بشود بدتر از اول مى‌شود. ملت، هر چه تا كنون شما كرديد و هر چه جنايت كرديد، ديديد كه محكمتر شد. از اين به بعد هم اگر چنانچه سر عقل نياييد و باز شرارت بكنيد اين ملت آن وقت هم از حالا هم بالاتر مى‌شود. ان شاء اللَّه خداوند به همه ملت، ملتهاى اسلامى، قدرت ايمان عنايت كند، و قدرت ايمان ملت ما را روزافزون كند. 
 و اميدوارم كه اين شرارتها، از آن دست بردارند تا ملتها به كار خودشان مشغول بشوند. و ما، هم از شرارتهاى آنها ناراحت هستيم و هم از مقابله به مثل، از هر دو ناراحت هستيم. 
 و من اميدوارم كه قطع بشود اين امور. و خداوند ان شاء اللَّه شما را موفق كند و از بركات اين عيد سعيد و اين ماه مبارك كه گذشت، شمّه‌اى به ما و به شما عنايت بفرمايد. 
 و السلام عليكم و رحمة اللَّه‌